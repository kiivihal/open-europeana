
<h1>Privacybeleid</h1>

<h2>Welke informatie verzamelen we?</h2>

<p>
In overeenstemming met de praktijk registreren we informatie over u en slaan die op, als u de Europeana website bezoekt en als u zich bij ons aanmeldt. In enkele gevallen bewerken we deze informatie om onze gebruikers en hun behoeften beter te begrijpen. Dit wordt gedaan om de inhoud en de gebruiksvriendelijkheid van ons portaal en de diensten die we aanbieden te verbeteren. Europeana.eu onderkent echter het belang van privacy voor gebruikers van het Europeana.eu portaal; we gaan met zulke persoonlijke informatie dan ook met zorg om.
</p>

<p>
Lees alstublieft ons privacybeleid om te weten te komen welke informatie we registreren en hoe we de informatie gebruiken. We verzamelen de volgende informatie: logbestanden, cookies en informatie die we expliciet aan u vragen bij uw aanmelding of bij het gebruik van elektronische vormen van communicatie met medewerkers van Europeana.eu.
</p>

<h2>Logbestanden en Cookies</h2>
<p>
Wanneer u Europeana.eu bezoekt, worden uw vragen en handelingen automatisch gelogd op onze server. Logbestanden bevatten informatie zoals uw IP-adres, de datum en tijd waarop u toegang had tot de website, de pagina's die u opvroeg, etc. Logbestanden bevatten geen herkenbare persoonlijke informatie over u.
</p>
<p>
Cookies zijn kleine hoeveelheden informatie die van een webserver naar uw browser worden gestuurd en worden opgeslagen op de harde schijf van uw computer. Ze bevatten informatie over de websites die u heeft bezocht. Europeana.eu gebruikt cookies om u en uw toegangsrechten te herkennen. De meeste webbrowsers accepteren automatisch cookies, maar u kunt meestal de instellingen van uw browser wijzigen om dit te voorkomen (hoewel u dan wellicht geen toegang heeft tot alle functionaliteiten van de website, zoals taalinstellingen die u wellicht heeft gekozen).
</p>
<p>
Europeana.eu verzamelt of logt cookies en informatie over haar gebruikers en verwerkt deze informatie om gebruiksstatistieken te vervaardigen. Door het verwerken van dergelijke informatie proberen we gebruikersprofielen en gebruiksgewoonten vast te stellen met als doel het verbeteren van de inhoud en diensten die we aanbieden, in overeenstemming met behoeften van onze gebruikers. Analyse van logbestanden wordt ook gebruikt om de deelnemende bibliotheken van Europeana.eu in te lichten over digitaliseringsprioriteiten gebaseerd op voorkeuren van de gebruiker. Deze verzamelde gegevens bevatten geen informatie waarmee personen kunnen worden herkend. Ze worden uitsluitend gebruikt voor de volgende doelen:
</p>
<ol class="number">
<li>Om toezicht te houden en om het verkeer naar de website beter te beheren.</li>
<li>Om de gebruiksvriendelijkheid, de diensten en de inhoud te kunnen beoordelen en verbeteren.</li>
<li>Om de gebruiksvriendelijkheid, de diensten en de inhoud te kunnen beoordelen en verbeteren.</li>
<li>Om gepersonaliseerde diensten te ontwikkelen.</li>
<li>Om effici&#235;nte marketinginstrumenten te ontwikkelen.</li>
</ol>


<h2>Gegevens van geregistreerde gebruikers en gegevens van andere online formulieren</h2>
<p>
Wanneer we u vragen zich aan te melden, vragen we of u vrijwillig een aantal persoonlijke gegevens over uzelf wilt geven. Identificatie van gebruikers stelt ons in staat gepersonaliseerde diensten op het portaal te leveren. Op dit moment worden de volgende opties aangeboden: het opslaan van favorieten of de historie van een zoeksessie voor raadpleging op een later moment. Wij zijn van plan deze diensten uit te breiden om de gebruikers meer gepersonaliseerde mogelijkheden te bieden, zoals: het opslaan van geselecteerde verzamelingen voor later gebruik of het ontvangen van e-mailberichten over nieuwe verzamelingen die zijn toegevoegd die hen wellicht interesseren.
</p>
<p>
Door het gebruiken van ieder elektronisch formulier op onze website (feedbackformulier, inschrijving voor de nieuwsbrief, het melden van een link) gaat u akkoord met het verstrekken van een kleine hoeveelheid persoonlijke gegevens (namelijk naam en e-mailadres). We zouden deze informatie kunnen gebruiken om u een antwoord te geven op bepaalde kwesties. Uw persoonlijke gegevens zullen niet worden gebruikt voor direct mailing of andere doelen dan het beantwoorden van uw verzoek.
</p>

<h2>Beveiliging van gegevens</h2>
<p>
Europeana.eu respecteert uw privacy en streeft ernaar uw persoonlijke gegevens te beschermen. Wij verkopen noch verhandelen of verhuren de informatie, die wij van u krijgen op deze website, aan derden. Soms werken we samen met openbare instellingen zoals universiteiten die onderzoek voor ons doen naar gebruikspatronen en -gedrag om ons te helpen de inhoud en de diensten die we aanbieden te verbeteren. In die gevallen maken we geen persoonlijke informatie aan hen bekend (bijv. namen en adressen).
</p>
<p>
Europeana.eu neemt alle mogelijke maatregelen om de gegevens te beveiligen tegen ongeautoriseerde toegang en gebruik op een andere manier dan is bepaald in het privacybeleid. Europeana.eu wordt gehost door SARA in Nederland en gebruikt daarvoor de systemen en beveiliging die in gebruik zijn bij deze openbare instelling.
</p>
<p>
De gegevens worden opgeslagen zolang ze om administratieve redenen nuttig zijn. Niet-persoonlijke gegevens kunnen onbeperkt worden opgeslagen als onderzoeksmateriaal.
</p>
<p>
Let wel: bij wet kunnen wij worden verplicht de informatie die we opslaan te verstrekken aan wettelijk bevoegde instanties.
</p>

<h2>Over deze geheimhoudingsverklaring</h2>
<p>
Deze website kan links bevatten naar andere websites die buiten ons beheer vallen. Dit geheimhoudingsbeleid is uitsluitend van toepassing op de informatie die u geeft als u deze website bezoekt. Andere websites waarnaar gekoppeld wordt, kunnen een geheimhoudingsbeleid bevatten dat afwijkt van dit geheimhoudingsbeleid.
</p>
<p>
Het huidige geheimhoudingsbeleid is in overeenstemming met de Wet bescherming Persoonsgegevens (Wbp).
</p>
<p>
Alle wijzigingen met betrekking tot het Europeana.eu geheimhoudingsbeleid zullen worden bekendgemaakt op deze pagina.
</p>

<h2>Vragen, klachten en oplossing van geschillen</h2>
<p>
Als u onze website gebruikt, gaat u akkoord met de voorwaarden van het geheimhoudingsbeleid dat hier is omschreven. U heeft echter het recht het gebruik van uw persoonlijke gegevens voor gepersonaliseerde diensten en marketing te verhinderen, evenals het verzoek niet verder door ons te worden benaderd. Als u ge&#239;nformeerd wilt worden over de persoonlijke gegevens die over u zijn verzameld of als u deze gegevens wilt laten corrigeren of verwijderen, of als u een andere vraag met betrekking tot deze verklaring heeft, kunt u contact opnemen met Europeana.eu op <a href="javascript:;" onClick="return ContactMe('info','europeana.eu');">Europeana.eu</a>.
</p>
<p>
Datum opstelling van de geheimhoudingsverklaring: 30 september 2008<br />
Laatste wijziging: 30 september 2008
</p>

<h2>Feedbackformulier</h2>
<p>Als u een probleem heeft met het gebruik van deze website of een algemeen commentaar/suggestie wilt geven, vul dan <a href="contact.html">dit formulier in</a>.</p>

<p>Al onze online-formulieren waarop u persoonlijke informatie dient te geven zijn ontworpen om aan privacybehoeften tegemoet te komen. Wij verwijzen u naar onze <a  href="privacy.html">PRIVACYBELEID</a> pagina voor meer informatie.</p>
